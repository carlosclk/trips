# 2023年4月12日 - 海雲台

## 青沙浦橋石展望台

一早起身，食咗早餐就出發去尾浦站，撘車去青沙浦。
因為第一日唔知行程係咪順利，所以特登唔訂車飛，到場即刻買。
因為等候時間較短，所以 Blueline Park 嘅議遊客喺青沙浦撘 Sky Capsule 返尾浦。
喺尾浦站，售票員英文流利，買飛無難度。我哋就即場買咗飛坐 Beach Train 去青沙浦同由青沙浦坐 Sky Capsule 返尾浦嘅套票。

我哋第一程由尾浦去青沙浦係坐 Beach Train，落車後行十幾分鐘就到達青沙浦橋石展望台。

之後，我哋就去到[海雲台燒烤 해운대구이](https://place.map.kakao.com/17512978)食午餐，好好食。
距離青沙浦橋石展望台只係十分鐘左右路程，其間仲有一個都算乾淨嘅公厠可以去。

食飽就坐 Sky Capsule 返尾浦。出發去 Sea Life Aquarium。
