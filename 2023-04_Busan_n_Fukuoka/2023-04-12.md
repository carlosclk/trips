# 2023年4月12日 - 海雲台

## 青沙浦橋石展望台

一早起身，食咗早餐就出發去尾浦站，撘車去青沙浦。
因為第一日唔知行程係咪順利，所以特登唔訂車飛，到場即刻買。
Blueline Park 綱頁建議遊客喺青沙浦撘 Sky Capsule 返尾浦，等候上車時間會短好多。我哋都照住咁做。
喺尾浦站，售票員英文流利，買飛無難度。我哋就即場買咗飛坐 Beach Train 去青沙浦同由青沙浦坐 Sky Capsule 返尾浦嘅套票。

我哋第一程由尾浦去青沙浦係坐 Beach Train，落車後行十幾分鐘就到達青沙浦橋石展望台。

之後，我哋就去到[海雲台燒烤 해운대구이](https://place.map.kakao.com/17512978)食午餐，好好食。
距離青沙浦橋石展望台只係十分鐘左右路程，其間仲有一個都算乾淨嘅公厠可以去。

食飽就坐 Sky Capsule 返尾浦。出發去 Sea Life Aquarium。

果然如佢哋所講，尾浦等 Sky Capsule 條龍張過青沙浦嗰條兩三倍，我當時已經喺晏晝 2點幾 3點。
回程嘅時候好好彩，我哋排到一架以 2030 釜山世博做主題嘅 Capsule，好開心。

## Sea Life Aquarium

由尾浦，緣海灘向海雲台方向行大約二十分鐘度，就會見到 [Sea Life Aquarium](https://www.visitsealife.com/busan/)。
又係為咗行程靈活啲，所以我都係冇預先買飛。即場買飛只可以用信用卡。其實好似成個館都係要用信用卡，唔收現金嘅，包括精品店。

同好多水族館一樣，佢哋都有一啲人同動物嘅“表演”。佢哋亦都唔例外，不過記得睇 schedule，因為我哋又 miss 咗。

去之前，我睇好多介紹都 focus 咗喺一啲體感、光影同 VR 嘅體驗，去到發現其實佢哋嘅物種都唔少。
唔知點解我做資料搜集嘅時候硬係覺得佢數碼元素比真實動物多，好彩事實唔係咁。

## Centum City

去完 Sea Life 都已經差唔多到食飯時間，於是我哋就去咗 [Centum City](https://www.shinsegae.com/store/main.do?storeCd=SC00001) 食晚飯同行吓。
由海雲台出發，地鐵坐兩個站就到。睇咗水牌，知道餐廳喺邊一層之後就撘𨋢直上。
之前搵資料嘅時候都知道呢個有個以恐龍做主題嘅平台花園。本來冇打算嚟嘅，撞吓撞吓咁就嚟到，順便睇一睇。


海雲台嘅部份就咁就完咗，感覺主要都係觀光為主。
如果有機會嘅話可以再去遠啲嘅 [Lotte World Advanture](https://adventure.lotteworld.com/eng/main/index.do) 同 [Skyline Luge](https://www.skylineluge.kr/busan/) 玩。應該都正。

[返去行程主頁](https://github.com/carlosclk/trips/tree/main/2023-04_Busan_n_Fukuoka)
